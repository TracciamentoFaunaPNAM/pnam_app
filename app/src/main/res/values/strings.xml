<resources xmlns:tools="http://schemas.android.com/tools">
    <string name="app_name">pnam_app</string>
    <string name="Fauna_Text" tools:ignore="StringEscaping">Qui troverai tutte le informazioni che cerchi sulla fauna del Parco Naturale Alpi Marittime</string>
    <string name="Lupo_Text" tools:ignore="StringEscaping">Il lupo (Canis lupus italicus), uno dei più grandi predatori europei, era scomparso dall'arco alpino all'inizio del Novecento a causa della persecuzione dell'uomo. Ma, intorno alla fine degli anni‘80 , alcuni esemplari provenienti dall'Appennino abbruzzese hanno iniziato a spostarsi dal centro Italia verso nord, favoriti dall'abbondanza e dalla varietà di prede disponibili e dall’aumento delle superfici boscate. Così, nel dicembre del 1992, a 70 anni esatti dalla loro scomparsa, i primi due lupi sono stati ufficialmente osservati e riconosciuti nelle Alpi Marittime francesi. Da quel momento la specie ha cominciato a ripopolare spontaneamente le vallate alpine sudoccidentali. Non si è trattato dunque di una reintroduzione, come è avvenuto, per esempio, nel caso dello stambecco, ma di una colonizzazione naturale dovuta al fatto che si sono ricreate le condizioni ambientali adatte per il ritorno naturale di questo grande predatore. Grazie a un attento monitoraggio intrapreso negli anni '90 e continuato (quasi) ininterrottamente fino al 2018, oggi sappiamo che tutte le valli del Parco ospitano piccoli branchi di lupo (5-6 animali).</string>
    <string name="Rettile_Text" tools:ignore="StringEscaping">I rettili nell’area del Parco sono rappresentati da otto specie, la più comune è la lucertola dei muri (Podarcis muralis), osservabile in estate dappertutto, ma in particolare fra ruderi e pietraie. Meno comune è il bellissimo ramarro (Lacerta bilineata) dal colore verde brillante, sfumato di azzurro sulla gola dei maschi in amore. Decisamente molto rara è infine la lucertola agile (Lacerta agilis), segnalata in poche località della Valle Gesso. Altro sauro molto interessante è l’orbettino (Anguis fragilis), che ha evoluto un corpo serpentiforme nel quale non sono più visibili le zampe, ormai atrofizzate. Scambiato per un serpente, questa simpatica e pacifica "lucertola senza zampe" viene spesso spietatamente uccisa per ignoranza. Vive in ambienti boschivi freschi e, proprio come le lucertole, è capace in caso di pericolo di troncare una parte della coda (un fenomeno chiamato autotomia) per sfuggire al predatore.</string>
    <string name="Ungulati_Text" tools:ignore="StringEscaping">Il Parco delle Alpi Marittime ospita tutte le sei specie di ungulati presenti sulle Alpi: oltre a camosci, stambecchi e caprioli, sono presenti anche cinghiali, cervi e mufloni. Tutti questi animali sono detti "ungulati" perché si muovono su zoccoli che costituiscono una trasformazione delle unghie: in altre parole, sono mammiferi "in punta di piedi". Cinghiali, mufloni e cervi sono giunti nell'attuale area protetta in tempi più o meno recenti, in seguito a reintroduzioni da parte dell'uomo. Il cinghiale (Sus scrofa), estinto nella zona, è stato segnalato sporadicamente a partire dagli anni trenta del '900, probabilmente in seguito a migrazioni dovute a incendi verificatisi nel Delfinato ed è oggi abbastanza diffuso in tutte le vallate fino ai 2000 metri di quota.</string>
    <string name="Lontra_text" tools:ignore="StringEscaping">La lontra era un elemento essenziale degli ecosistemi fluviali alpini fino a qualche decennio fa. Sebbene un tempo fosse comune in tutto l’areale di distribuzione italiano ed europeo, nel corso dell’ultimo secolo si è assistito ad un crollo generalizzato delle popolazioni. Il picco del declino si è avuto negli anni ’70. A fine anni ‘80 resisteva una popolazione ristretta nel sud Italia e piccoli residui nel centro, che si estinguono anch’essi nel decennio seguente. Per quanto riguarda le Alpi, il mustelide, nel 1984-1985, risultava assente da tutte le regioni settentrionali nel censimento nazionale basato sul metodo standard promosso dal WWF svolto in quegli anni (Macdonald e Mason 1983b; Cassola 1986); in quell’occasione venne rinvenuto un unico “spraint” (nome con il quale si identifica un escremento di lontra) in Friuli Venezia Giulia, probabilmente appartenente ad esemplari erratici provenienti dalla Slovenia (Lapini 1986).</string>
    <string name="Mustelidi_text" tools:ignore="StringEscaping">Delle 7 specie di carnivori presenti nel Parco, 5 appartengono alla Famiglia dei Mustelidi. In latino, mustela significa topolino, ma il più grande dei mustelidi del Parco ha piuttosto le dimensioni e il peso di un cane di media taglia: è il tasso (Meles meles), un animale tozzo e lento, dalle abitudini schive, notturne e terricole. Grazie alle unghie forti e lunghe di cui è dotato scava facilmente nel terreno profonde tane nelle quali si riposa durante il giorno, e che spesso sono utilizzate anche dalle volpi. Gli scavi gli consentono anche di trovare insetti, larve e lombrichi che costituiscono la base della sua dieta, anche se non disdegna piccoli vertebrati o frutta.</string>
    <string name="Pipistrelli_text" tools:ignore="StringEscaping">I pipistrelli o Chirotteri (il termine deriva dal greco e significa “mano alata") sono gli unici mammiferi in grado di volare con volo attivo (ovvero non si limitano a planare, ma spiccano il volo e prendono quota). Volano grazie a una particolare modificazione della mano e del braccio, che si sono trasformati in un’ala costituita da una sottile membrana simile alla pelle, il patagio. Le specie europee sono tutte notturne e insettivore, cacciano emettendo ultrasuoni dalla bocca e captano le onde di rimbalzo tramite le orecchie o il naso, a seconda delle specie. I pipistrelli utilizzano l’emissione degli ultrasuoni, a diversa frequenza, anche per spostarsi con sicurezza nell’oscurità totale.</string>
    <string name="Anfibi_text" tools:ignore="StringEscaping">Il rospo comune (Bufo bufo) è un anfibio anuro (senza coda) molto discreto, attivo soprattutto nelle ore notturne, quando va a caccia di lombrichi, lumache e insetti negli ambienti boschivi e arbustivi dove vive per gran parte dell’anno. Durante il periodo degli amori, intraprende delle migrazioni di massa per raggiungere alcune zone in cui la popolazione si concentra per riprodursi. In questo periodo, il maggior rischio per gli adulti è rappresentato dalle automobili, che uccidono ogni anno moltissimi rospi. All’interno del Parco è conosciuto un solo sito riproduttivo, posto a 1350 metri di quota, dove a luglio è possibile osservare alcune decine di adulti. La rana temporaria (Rana temporaria) vive nei pascoli e nelle praterie montane fino a oltre 2200 metri di quota, presso le rive di ruscelli e laghi. Si riproduce sia nei laghi che in pozze temporanee dovute al disgelo.</string>
    <string name="Uccelli_text" tools:ignore="StringEscaping">Dal 1906 a oggi sono state censite per il territorio del parco e le aree limitrofe ben 200 specie diverse di uccelli. Di queste il 49% (98 specie) nidifica regolarmente, il 20% è costituito da specie migratrici, mentre il restante 26% delle specie è definito di comparsa accidentale, segnalate meno di cinque volte nel periodo compreso tra il 1983 e il 2011. Quello che fa della Valle Gesso un luogo speciale per l'avifauna è l'estrema vicinanza di ambienti mediterranei e alpino-nivali. Fra questi due estremi, la successione di ambienti è molto serrata, perché in appena 18 km si passa dagli 800 m sul livello del mare, con ambienti di macchia sub-mediterranea della Riserva di Rocca San Giovanni-Saben, ai 3000 m del Gelas. In una sola giornata, con un po’di buona volontà, si potrebbero osservare il piccolo occhiocotto dal capo scuro e la pernice bianca dalle zampe piumate, ai due estremi climatici della fauna italiana.</string>
    <string name="Pesci_text" tools:ignore="StringEscaping">La fauna ittica che si può trovare nei torrenti e negli specchi d'acqua del Parco non presenta una grande varietà di specie e il popolamento naturale è da tempo alterato a causa delle frequenti introduzioni di trote di allevamento. In questi ultimi anni, però, il Parco ha approvato il Piano ecologico delle Acque che contiene specifiche informazioni gestionali per le popolazioni ittiche, informazioni volte a migliorare il patrimonio attuale, sia con la tutela dei pochi popolamenti naturali ancora presenti che con l'immissione di ceppi autoctoni di trota fario. Le acque dei Comuni del Parco, infatti, fin dal XVII secolo, sono soggette al diritto esclusivo di pesca da parte dei Comuni, che, attraverso aste pubbliche, danno periodicamente in gestione i lotti di torrente. Questa prassi, consolidata da circa cinquant'anni, costituisce per i bilanci comunali una voce d'entrata importante e irrinunciabile che tuttavia, nel corso degli anni, ha portato a un impoverimento qualitativo del patrimonio ittico per la continua immissione di trote di allevamento, ricercate dai pescatori ma di scarso valore per un corso d'acqua corrente che avrebbe tutte le caratteristiche per ospitare biocenosi ecologicamente ben strutturate.</string>
    <string name="Invertebrati_text" tools:ignore="StringEscaping">Sebbene l'attenzione maggiore venga riservata alle specie più grandi e attive, come i mammiferi o gli uccelli, in realtà la Terra è il mondo degli invertebrati, sia perché sono innumerevoli le specie presenti, sia perché è incalcolabile la loro quantità in termini di individui. Fondamentale è il loro ruolo ecologico in tutti gli ambienti terrestri, tanto che senza gli invertebrati la vita sul nostro pianeta non sarebbe così come la conosciamo. La fauna invertebrata del Parco Alpi Marittime non sfugge, ovviamente, a queste regole. Siccome la conservazione della biodiversità è ormai riconosciuta come una strategia indispensabile per affrontare i cambiamenti climatici in atto, i due parchi del Mercantour e delle Alpi Marittime hanno deciso di affrontare una sfida importante: censire tutte le specie biologiche presenti sui loro territori, attraverso il coinvolgimento di molti scienziati e gruppi di ricerca europei, coordinati dall'istituto EDIT. Le ricerche condotte hanno permesso di censire oltre 1353 di invertebrati, senza contare tutte quelle già censite in precedenti studi.</string>
    <string name="Mammiferi_text" tools:ignore="StringEscaping">Nel territorio del Parco la biodiversità è ben rappresentata anche a livello di mammiferi: oltre alle 6 specie di ungulati e alle 20 specie di chirotteri, nell'area protetta vivono infatti una trentina di altre specie di mammiferi terricoli, dai più conosciuti ai meno noti. Vediamone alcuni. La volpe (Vulpes vulpes) è il più diffuso tra i carnivori predatori e, grazie alla sua adattabilità, è presente in ogni ambiente. Ha solitamente abitudini crepuscolari o notturne, ma è possibile osservarla mentre si aggira in pieno giorno sulle praterie di alta quota a caccia di marmotte e piccoli roditori o alla ricerca di uova di galliformi. Una specie tipicamente alpina è la lepre variabile (Lepus timidus), un bellissimo roditore che frequenta le praterie subalpine e le macchie di rododendri e mirtilli. La lepre deve il suo nome al colore del mantello, che varia dal grigio-ocra in estate al bianco candido in inverno, rimanendo sempre estremamente mimetico. Lo scoiattolo (Sciurus vulgaris) e il ghiro (Glis glis) sono invece due piccoli roditori piuttosto facili da osservare nei boschi di fondovalle.</string>
</resources>